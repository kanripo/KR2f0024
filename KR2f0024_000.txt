# -*- mode: mandoku-view; -*-
#+TITLE: 垂光集
#+DATE: 2015-08-24 22:32:53.566637
#+PROPERTY: ID KR2f0024
#+PROPERTY: BASEEDITION WYG    
#+PROPERTY: JUAN 提要
<pb:KR2f0024_WYG_000-1a>¶
欽定四庫全書　　　　　　　史部六¶
　垂光集　　　　　　　　詔令奏議𩔖二(奏議之/屬)¶
　　提要¶
　　　　(臣/)等謹按垂光集二巻明周璽撰璽字天章¶
　　　　號荆山合肥人宏治丙辰進士官至禮科都¶
　　　　給事中為劉瑾所搆斃于廷杖瑾敗後禮科¶
　　　　給事中孫楨疏訟其枉詔復官䕃其一孫事¶
　　　　蹟具明史本傳是集上巻載疏十三篇上于¶
<pb:KR2f0024_WYG_000-1b>¶
　　　　宏治朝者七上于正徳朝者六言皆痛切而¶
　　　　劾瑾二疏則尤直氣坌涌聲溢簡外明史本¶
　　　　傳但稱其劾法王真人劾太監齊元侍郎李¶
　　　　温太監苖逵尚書崔志端熊翀賈斌都御史¶
　　　　金渾徐元又應詔陳八事劾大僚賈斌等十¶
　　　　一人太監李鼎等二人勲戚張懋等七人邉¶
　　　　將朱廷等三人又稱其論太監韋興不當命¶
　　　　守鄖陽及忤瑾黨楊玉不及劾瑾之事此集¶
<pb:KR2f0024_WYG_000-2a>¶
　　　　可補史之闕疏後附載家書一通其許國忘¶
　　　　家之意已早决于未劾逆璫之前與盡忠録¶
　　　　陳東八月二十五日家書詞氣相似亦可謂¶
　　　　食其禄不避其難者矣下巻附録勅命祭文¶
　　　　墓表碑記及題詠詩歌其中嘉靖二年諭祭¶
　　　　文曰權奸搆禍削籍歸田抑鬱未伸遽焉淪¶
　　　　沒似謂璽卒于歸田之後者與史載璽杖斃¶
　　　　事状絶不相符豈當時諱其杖死案牘所載¶
<pb:KR2f0024_WYG_000-2b>¶
　　　　僅以削籍為詞耶亦足見明政不綱恣為欺¶
　　　　罔矣乾隆四十三年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校官　(臣/)陸　費　墀¶
